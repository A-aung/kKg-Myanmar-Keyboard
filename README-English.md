# kKg-Myanmar-Keyboard
kKg Myanmar (Unicode) Keyboard Layout that I designed for lazy users (actually, I was the 1st user :).  
I do hope it will be useful for non Myanmar native users who are studying Myanmar (Burmese) language.  

# Introduction to kKg Keyboard Layout

Although I love Myanmar characters, I was so lazy for practising Myanmar text typing with existing Myanmar keyboard layouts. Actually, most of the Myanmar keyboard layouts are based on old Myanmar typewriter layout and they have similar key mappings. In 2004, I have to type Myanmar text for my master thesis research relating to __Myanmar text typing on mobile phone__. I hope you can guess the situation ... He Hee.. :) And thus, I did self-study on changing keyboard layout on Linux OS with XKB and this is the history of my "kKg Keyboard Layout". 

My idea is mapping Myanmar characters on English QWERTY keyboard based on their phonetic similarites with English characters such as Myanmar consonant "က" (Ka) on k key, "ခ" (Kha) on K (Shift+K) key. Here, I have to consider which character should I put on shifted keys. Generally, frequently used characters were put on unshifted keys. Refer following key mapping:


* က on k key, ခ on K (shift+k) key  
* ဂ on g key, ဃ on G (Shift+g) key  
* စ on s key, ဆ on S (Shift+s) key  
* ဇ on z key, ဈ on  Z (Shift+z) key  
* ဒ on d key, ဓ on D (Shift+d) key  
* န on n key, ဏ on N (Shift+n) key  
* ပ on p key, ဖ on P (Shift+p) key  
* ဗ on B (Shift+b)key, ဘ on b key  
* မ on m key  
* ယ on (Shift+y), ရ on y key   
* လ on l key, ဠ on (Shift+l) key ... 

Now, finished key mapping for almost all of the Myanmar consonant, right? 

ဒါပေမဲ့ တချို့သော မြန်မာစာလုံးတွေက အသံထွက်ဆင်တူတဲ့ အတွက်ကြောင့် (ဥပမာ တ၊ ထ၊ သ လို ဗျည်းစာလုံး၊ ဒ၊ ဓ၊ ဋ၊ ဍ၊ ဎ၊ လို ဗျည်းတွေ) အင်္ဂလိပ်ကီးဘုတ်ရဲ့ ကီးတွေနဲ့က မလောက်ပါဘူး။
ထို့အပြင် မြန်မာ ဗျည်းစာလုံးအရေအတွက်က စုစုပေါင်း ၃၃လုံးရှိပြီး၊ အင်္ဂလိပ်စာလုံး စုစုပေါင်းအရေအတွက်က စုစုပေါင်း၂၆လုံး ဆိုတော့  မြန်မာဗျည်းစာလုံးအားလုံးကို အသံထွက်ပေါ်အခြေခံပြီး နေရာချလို့ မဖြစ်နိုင်ပါ။
ဒါ့ကြောင့် တချို့ မြန်မာဗျည်းတွေက အသံထွက်မတူတဲ့ အင်္ဂလိပ်ကီးမှာ နေရာချထားရတာမျိုး ရှိပါတယ်။ ဥပမာအနေနဲ့ အထက်မှာတင်ပြခဲ့တဲ့အတိုင်း နငယ်စာလုံး ကို n ကီးမှာ၊ ဏကြီးစာလုံးကို N (Shift+n) မှာနေရာချထားသားပြီးဖြစ်နေလို့၊ ညဗျည်း (nya) ကို အင်္ဂလိပ်စာလုံး q ကီးမှာ နေရာချထားတဲ့ ကိစ္စမျိုးပါ။
သို့သော် ဖြစ်နိုင်သ၍ မှတ်ရလွယ်ကူအောင် နေရာချထားပါတယ်။
ဥပမာ။ ။
မြန်မာဗျည်း ည ကို q ကီးမှာ နေရာချထားသောကြောင့်၊ ဆက်စပ်နေတဲ့ ဉ (ဉလေး) စာလုံးကို Q (Shift+q) မှာ နေရာချထားတာမျိုး။ 
မြန်မာသရ ျ (ယပင်း) ကို အင်္ဂလိပ်စာလုံးj (small j) ကီးမှာ နေရာချထားသောကြောင့်၊ သရ ြ (ရရစ်) ကို အင်္ဂလိပ်စာလုံး J (capital J) မှာနေရာချထားတာမျိုး။
ဗျည်း ဝလုံးကို အင်္ဂလိပ်စာလုံး w ကီးနေရာမှာချထားသောကြောင့်၊ ွ (ဝဆွဲ) စာလုံးကို W (Shift+w) နေရာမှာချထားတာမျိုးပါ။  

kKg ကီးဘုတ်မှာ အသံထွက်ပေါ်အခြေခံပြီး နေရာချတဲ့ အယူအဆအပြင်၊ နောက်ထပ် အယူအဆတခုက မြန်မာစာလုံးတွေရဲ့ စာလုံးပုံသဏ္ဍန်နဲ့ အင်္ဂလိပ်စာ စာလုံးပုံစံတွေရဲ့ဆင်တူမှု၊ အသုံးပြုမှုနဲ့ နီးစပ်တဲ့အပေါ်ကို အခြေခံတာပါ။
ဥပမာ။ ။  
မြန်မာဗျည်း င ကို အင်္ဂလိပ်စာလုံး c (small c) ကီးမှာ နေရာချထားတာမျိုး၊    
မြန်မာစာလုံး ့ နဲ့ ံ ကို အင်္ဂလိပ်စာလုံး . (full stop) ကီးမှာ နေရာချထားတာမျိုး၊  
မြန်မာစာလုံး ၊ (ပုဒ်မ)ကို အင်္ဂလိပ်စာလုံး , (comma) ကီးမှာ နေရာချထားတာမျိုး၊  
မြန်မာစာလုံး ျ (ယပင်း)ကို အင်္ဂလိပ်စာလုံး j (small j) ကီးမှာ နေရာချထားတာမျိုးပါ။  

နောက်ပြီးတော့ မြန်မာစာလုံးတစ်လုံးကို shift ကီးနဲ့ရိုက်တဲ့နေရာမှာထားမှာလား၊ shift ကီးမပါပဲရိုက်တဲ့နေရာမှာထားမှလဲ ဆိုတာကလည်း ကီးဘုတ်လက်ကွက်နေရာချတဲ့အခါမှာ အရမ်းကိုအရေးကြီးပါတယ်။  

ဥပမာ။ ။ ဘ နဲ့ ဗ က အသံထွက် အရ ba ဖြစ်လို့ အင်္ဂလိပ်စာလုံး Bကီးမှာနေရာချပါမယ်။ ဒီနေရာမှာ ဗျည်း ဘကုန်းကို ကျွန်တော်က b (unshifted key) နေရာမှာ ထားပြီး၊ ဗျည်း ဗထက်ခြိုက်ကိုတော့ B (Shift+b) နေရာမှာ ထားပါတယ်။ အကြောင်းအရင်းကတော့ ဘကုန်းက ဗထက်ခြိုက်ထက် နေ့စဉ်သုံးမြန်မာစာလုံးတွေမှာ ပိုများလို့ပါ။ မြင်သာတဲ့ စကားလုံးတွေကို ပြပါဆိုရင် ကျွန်တော်တို့ တရက်တရက် အများကြီးသုံးနေကြတဲ့ ... ဘယ်လိုလဲ။ ဘယ်သွားမလို့လဲ။ ဘာကြောင့်လဲ။ ဘယ်မှာရှိတာလဲ။ ဘယ်တော့လဲ။ ဘယ်သူ့ဆီက ဖုန်းလဲ။ ဘယ်လောက် ချစ်သလဲ။ ဘယ်လိုရှင်းပြရမလဲ။ ဘကြီး။ ဘိုးဘိုး။ ဘွားဘွား။ ဘုန်းကြီးကျောင်း။ ဘုရားရှိခိုးပြီးမှ ညအိပ် ...  :)

မြန်မာ သရသင်္ကေတ စာလုံးတွေကိုနေရာချတဲ့ နေရာမှာလဲ အထက်ပါရှင်းပြခဲ့တဲ့ အတိုင်း အခြေခံအားဖြင့် အသံထွက်အတိုင်းစဉ်းစားထားပြီး၊ တချို့ကိုသာ စာလုံးပုံသဏ္ဍန်နီးစပ်မှု နဲ့ နေရာချထားပါတယ်။
kKg ကီးဘုတ်ရဲ့ ကီးနေရာချထားပုံကို မြန်မာဗျည်း၊ သရသင်္ကေတအက္ခရာ အစီအစဉ်အတိုင်းသာ ချရေးမယ်ဆိုရင် အောက်ပါအတိုင်းဖြစ်ပါတယ်။  

 * ဗျည်း  
 
   | က<br>k | ခ<br>K | ဂ<br>g | ဃ<br>G | င<br>c |
   | :-------------: |:-------------: |:-------------: |:-------------: |:-------------: |
   | စ<br>**s** | ဆ<br>**S** |ဇ<br>**z**  |ဈ<br>**Z**  |ည<br>**q** |
   | ဋ<br>**v** | ဌ<br>**X** |ဍ<br>**V**  |ဎ<br>**?**  |ဏ<br>**N** |
   | တ<br>**T** | ထ<br>**x** |ဒ<br>**d**  |ဓ<br>**D**  |န<br>**n** |
   | ပ<br>**p** | ဖ<br>**P** |ဗ<br>**B**  |ဘ<br>**b**  |မ<br>**m** |
   | ယ<br>**Y** | ရ<br>**y** | လ<br>**l** | ဝ<br>**w**  | သ<br>**t** |
   || ဟ<br>**h** | ဠ<br>**L** |အ<br>**a** ||

* သရသင်္ကေတ   

   | ာ<br>r | ါ<br>R | ိ<br>i | ီ<br>I |
   | :-------------: |:-------------: |:-------------: |:-------------: |
   | ု<br>**u** | ူ<br>**U** | ေ<br>**A**  | ဲ<br>**e**  |
   | ဩ<br>**O** | ဪ<br>**o** | ့<br>**.**  | ံ<br>**>**  |
   | း<br>**;** |
   
   
တခြား ကျန်နေသေးတဲ့ မြန်မာအခြေခံသရ စာလုံးတွေကတော့ ဗျည်းနဲ့ အဓိကသုံးနေတဲ့ သရသင်္ကေတစာလုံးတွေကို နေရာချပြီးတဲ့နောက်၊ လွတ်နေသေးတဲ့ ကီးနေရာတွေပေါ်မှာ နေ့စဉ်စာရိုက်တဲ့ အခါမှာ အဆင်ပြေစေရန်နဲ့ ကျွန်တော်မှတ်မိရလွယ်တဲ့အတိုင်း နေရာချထားပါတယ်။ ဥပမာ၊ မြန်မာ သရသင်္ကေတ း (ဝတ်စနှစ်လုံးပေါက်) ကို အင်္ဂလိပ်စာလုံး ; (semicolon) ကီးမှာ နေရာချထားပါတယ်။ အမှန်တကယ်က း (ဝတ်စနှစ်လုံးပေါက်) က အင်္ဂလိပ်စာလုံး : (colon) နဲ့ပိုပြီး ပုံစံတူပါတယ်၊ သို့သော် း (ဝတ်စနှစ်လုံးပေါက်) စာလုံးက အရမ်းအသုံးများလို့ Shift ကီးနှိပ်စရာမလိုပဲ ရိုက်ရတဲ့ semicolon ကီးနေရာမှာပဲ နေရာချခဲ့ပါတယ်။ မြန်မာစာကြောင်းတွေ တစ်ကြောင်းပြီးဆုံးတိုင်းမှာ ရိုက်ရလေ့ရှိတဲ့ ။ (ပုဒ်မ) ကီးကိုလဲ Homekey မှာထား၊ နေ့စဉ်သုံး စကားတွေမှာ အသုံးနည်းတဲ့ ဎ (ဒရင်မှုတ်) လိုစာလုံးကို ရိုက်ရခက်တဲ့နေရာဖြစ်တဲ့ (ဘယ်လက်သန်းကိုလည်းသုံးရတဲ့) ~ (tilde) ကီးလိုနေရာမှာ နေရာချထားပါတယ်။ ဒါ့အပြင် မြန်မာစာလုံးတွေ မဟုတ်ပေမဲ့ မြန်မာအများစုက စာရိုက်တဲ့အခါ သုံးလေ့သုံးထရှိကြတဲ့ အင်္ဂလိပ်စာလုံးတွေဖြစ်တဲ့ ' (single quote) တို့၊ " (double quote) တို့ကိုလဲမဖယ်ဘဲ ဒီအတိုင်းပဲထားထားပါတယ်။ ပြောပြချင်တာက စာလုံးတစ်လုံးစီ၊ တစ်လုံးစီကို ကျွန်တော်ရဲ့ မြန်မာစာဗဟုသုတနဲ့ ကွန်ပြူတာကီးဘုတ်ကို သုံးပြီးစာရိုက်ခဲ့ရတဲ့ အတွေ့အကြုံအပေါ်ကို အခြေခံပြီး၊ ဉာဏ်မှီသ၍ စဉ်းစားခဲ့ပြီး နေရာချထားတာကိုပါ။ အမှန်တကယ်က ကီးဘုတ်ကီးတွေမှာ မြန်မာစာလုံးတွေကို နေရာတမျိုးချပြီး၊ စမ်းရိုက်ကြည့်လိုက်၊ ရိုက်ရတာအဆင်မပြေရင်၊ နောက်ထပ် ကီးနေရာတခုအပေါ်ကို ရွှေ့လိုက်နဲ့ အဲဒီအချိန်တုန်းက ကျွန်တော် ရက်အတန်ကြာ ခေါင်းစားခဲ့ပါတယ်။ သို့သော် ကျွန်တော်ရဲ့ ကီးဘုတ်က အကောင်းဆုံးလို့တော့ မထင်ပါဘူး။ မြန်မာစာကို လူ့ဘဝမှာ ကွန်ပြူတာကီးဘုတ်နဲ့ ပထမဆုံး စာစရိုက်ဖို့အတွက် ကြုံလာတဲ့အချိန်အခါမှာ၊ လက်ရှိရှိနေတဲ့ ကီးဘုတ်တွေကိုကြည့်ပြီး လေ့ကျင့်ရမှာပျင်းတဲ့ ကျွန်တော်လိုလူမျိုးတွေအတွက်၊ Linux OS တခုခု (ဥပမာ Ubuntu) မှာပေါ့ပေါ့ပါးပါးနဲ့ မြန်မာစာရိုက်ချင်သူများအတွက်၊ နောက်ပြီး မြန်မာစာကို လေ့လာသင်ယူနေကြတဲ့ နိုင်ငံခြားသားများအတွက် အသုံးဝင်မယ်လို့ယူဆလို့ GitHub ပေါ်ကို တင်ပေးလိုက်ပါတယ်။  

နောက်ပိုင်းမှာ ပိုကောင်းတဲ့၊ အများအတွက် ပိုပြီးမှတ်မိလွယ်စေမယ့်အကြံဉာဏ်မျိုးကို ကျွန်တော်ရလာတဲ့အခါ (သို့) အသုံးပြုသူတွေဆီက ကြားသိရတဲ့အခါမျိုးမှာ ထပ်ပြောင်းချင်ပြောင်းပါမယ်။ လက်ရှိ ကျွန်တော်အသုံးပြုနေတဲ့ kKg ကီးဘုတ်လက်ကွက် ကတော့ အောက်ပါအတိုင်းဖြစ်ပါတယ်။  

![kKg Keyboard Layout Version.1](https://github.com/ye-kyaw-thu/kKg-Myanmar-Keyboard/blob/master/ver1/kKg-Keyboard-Layout-Ver1.png)

စာရိုက်နည်း (သို့) ရိုက်ရတဲ့အစီအစဉ်က လက်ရှိ Unicode ကီးဘုတ်တွေရဲ့ ရိုက်နည်းနဲ့ အတူတူပါပဲ။  
ဥပမာ။ ။
* ကေဆိုတဲ့ ဗျည်းတွဲကိုရိုက်မယ်ဆိုရင် က ကိုအရင်ရိုက်ပြီးမှ ေ ကိုရိုက်ပါ။  
* ကုံ ကိုရိုက်မယ်ဆိုရင် က + ု + ံ (ku>) အစီအစဉ်အတိုင်း ရိုက်ရပါမယ်။
* ပါဌ်ဆင့် က္က (ကကြီး နှစ်လုံးဆင့်) ကို ရိုက်မယ်ဆိုရင် က + ္ + က (kFk) အစီအစဉ်အတိုင်း ရိုက်ရပါမယ်။


# Installation လုပ်ပုံလုပ်နည်း

kKg ကီးဘုတ်လက်ကွက်က Linux OS တွေပေါ်မှာပဲသုံးဖို့ ရည်ရွယ်ထားတာမဟုတ်ပါဘူး။ ကျွန်တော့်မှာ Windows OS အဟောင်းတွေအတွက် Installer လုပ်ထားခဲ့တာတွေရှိပါတယ်။ အချိန်ရတဲ့အခါ လက်ရှိ Windows OS တွေအတွက် ပြင်ဆင်ပြီး တင်ပေးနိုင်အောင် ကြိုးစားပါမယ်။ လက်ရှိတော့ Linux OS ပေါ်မှာ ဘယ်လို install လုပ်ရမလဲဆိုတာကိုရေးပါမယ်။

## Ubuntu OS အတွက် Installation

အကြမ်းမျဉ်းအားဖြင့် Installation လုပ်နည်း ၂မျိုးရှိပါတယ်။ ဘယ်နည်းမဆို လက်ရှိရှိပြီးသား default mm (မြန်မာဘာသာ) ကီးဘုတ်လက်ကွက်ကို မဖျက်ပစ်ပါဘူး။ X windows ရဲ့ GUI Setup Menu ဖြစ်တဲ့ Text Entry Settings ရဲ့ Choose an input source ဆိုတဲ့ dialogue box မှာ မြန်မာစာကီးဘုတ်လက်ကွက်အနေနဲ့ ၂ခုပေါ်ချင်သလား၊ ၁ခုတည်းပဲ ပေါ်မလားဆိုတာပဲ ကွာသွားမှာပါ။ လက်ရှိသုံးနေတဲ့ Ubuntu OS ရဲ့ ဗားရှင်း (သို့) X Windows Desktop အမျိုးအစားအပေါ်မူတည်ပြီး လုပ်ရတာမှာ အဆင်မပြေတာမျိုးတွေရှိတတ်လို့၊ Linux OSနဲ့ သိပ်အကျွမ်းတဝင် မရှိသေးတဲ့ အသုံးပြုသူများအတွက် Installation နည်း ၂ မျိုးအနေနဲ့ ဖော်ပြပေးထားတာပါ။ 

Installation လုပ်နည်းအမှတ်(၁)
kKg လက်ကွက်ကို လက်ရှိ ရှိပြီးသား default မြန်မာစာ ကီးဘုတ်လက်ကွက်နေရာမှာ အစားထိုးမယ်ဆိုရင် အောက်ပါအစီအစဉ်အတိုင်း လုပ်ဆောင်ပါ။

 1. kkg ဖိုင်ကို ...
 2. /bla/bla/bla
 3. [3 character country code](http://www.loc.gov/standards/iso639-2/php/English_list.php)
 4. 
 5. 

Installation လုပ်နည်းအမှတ်(၂)
kKg  ကီးဘုတ်ကို မြန်မာစာ ကီးဘုတ်လက်ကွက်အသစ်တခုအနေနဲ့ ထည့်ချင်တယ် ဆိုရင် အောက်ပါအစီအစဉ်အတိုင်း လုပ်ဆောင်ပါ။

 1. kkg ဖိုင်ကို ...
 2. /bla/bla/bla
 3. 
 4. 
 5. 

# ပထမဆုံး kKg ကီးဘုတ်ကို သုံးတဲ့အခါ
* လေ့ကျင့်ပုံ၊ လေ့ကျင့်နည်းနဲ့ ပတ်သက်ပြီး ကျွန်တော့်အကြံပေးချင်တာက အရင်ဆုံး ကီးဘုတ်မှာ မြန်မာစာလုံးတွေကို ဘယ်လို concept နဲ့ နေရာချထားတယ်ဆိုတာကို သဘောပေါက်အောင် ကြိုးစားပါ။ မြန်မာလူမျိုးတယောက်အနေနဲ့က မြန်မာစာလုံးတွေရဲ့ အသံထွက်ကိုလည်း သိထားပြီးသားပါ။ အဲဒီစာလုံးတွေကို အင်္ဂလိပ်လို စာလုံးပေါင်းတဲ့ အခါမှာလည်း ငယ်စဉ်ကတည်းက လူနာမည်တွေ၊ လမ်းနာမည်တွေကို Romanization လုပ်ပြီးရေးခဲ့ကြတဲ့ အတွေကြုံတွေကလည်း ရှိတော့ "မ" စာလုံးက "m" ကီးနေရာမှာမယ်၊ "နငယ်" တို့ "ဏကြီး" တို့က "n" စာလုံးနေရာမှာရှိမယ်၊ "ရကောက်" "ယပက်လက်" လို စာလုံးမျိုးတွေက "y" ကီးမှာရှိမယ်ဆိုတာကို အထူးတလည်မှတ်နေစရာမလိုပါဘူး။ သို့သော် စစချင်းမှာက shift-key နဲ့ တွဲရိုက်ရမှာလား၊ shift-key မလိုဘူးလားဆိုတာကိုတော့ လေ့ကျင့်ဖို့လိုအပ်ပါတယ်။

   အထက်မှာ ဇယားနဲ့ရှင်းပြခဲ့တဲ့ အတိုင်း သရတွေကလည်း အသံထွက်အတိုင်းယူထားတာမို့ ရေးချ၊ မောက်ချက "r" ကီးနေရာမှာ၊ တစ်ချောင်းငင်၊ နှစ်ချောင်းငင်က "u" ကီးနေရာမှာဆိုတာလည်း သုံးလေးငါးခေါက်လောက် စမ်းရိုက်ကြည့်ရင်း မှတ်မိသွားပါလိမ့်မယ်။ သူငယ်ချင်း တချို့ကို kKg ကီးဘုတ်ကို စမ်းရိုက်ခိုင်းကြည့်တော့ အားလုံးက ၁၅မိနစ်၊ မိနစ်၂၀လောက် လေ့ကျင့်ပြီးတာနဲ့ စာကြောင်းတွေကို စမ်းရိုက်လို့ရနေပါပြီ။ ၄၅မိနစ်လောက် အကြာမှာ တော်တော်ခပ်သွက်သွက်ကို ရိုက်နိုင်ကြောင်း တွေ့ရှိခဲ့ရပါတယ်။ သူတို့ရဲ့ဘေးမှာ ကီးဘုတ် လက်ကွက်စာရွက်ကို ချထားပေးခဲ့ပါတယ်။ သူတို့ကို kKg ကီးဘုတ်ကို စပြီး သုံးတဲ့အခါမှာ စမ်းရိုက်ခိုင်းတဲ့ စာသားအစီအစဉ် ပုံစံကတော့ အောက်ပါအတိုင်းဖြစ်ပါတယ်။ 
   
* အသုံးများတဲ့ ဗျည်း  
   ```
   က   ခ   ဂ   ဃ   င
   စ   ဆ   ဇ   ဈ   ည
   ဌ   ဏ
   တ   ထ   ဒ   ဓ   န
   ပ   ဖ   ဗ   ဘ   မ
   ယ   ရ   လ   ဝ  သ
   ဟ   အ
      
    ဝ   ထ   က   လ   သ
  ```
 * သရသင်္ကေတများ  
    ```
    ာ   ါ   ိ   ီ   ု   ူ   ေ   ဲ  ့  ်   ံ   း
    ```
    (သရသင်္ကေတများကို ငယ်ငယ်တုန်းက မြန်မာစာအတန်းမှာလို ပါးစပ်ကနေပါ အ၊ အာ၊ အိ၊ အီ၊ အု၊ အူ၊ အေ၊ အဲ၊ အော့၊ အော်၊ အံ၊ အား ရွတ်ဆိုရင်း စမ်းရိုက်ကြည့်ပါ။)
    
  * ဗျည်းနဲ့ သရတွဲများ  
  
    ```
    က၊ ကာ၊ ကိ၊ ကီ၊ ကု၊ ကူ၊ ကေ၊ ကဲ ကော့၊ ကော်၊ ကံ၊ ကား
    ခ၊ ခါ၊ ခိ၊ ခီ၊ ခု၊ ခူ၊ ခေ၊ ခဲ၊ ခေါ့၊ ခေါ်၊ ခံ၊ ခါး
    ဂ၊ ဂါ၊ ဂိ၊ ဂီ၊ ဂု၊ ဂူ၊ ဂေ၊ ဂဲ၊ ဂေါ့၊ ဂေါ်၊ ဂံ၊ ဂါး
    စ၊ စာ၊ စိ၊ စီ၊ စု၊ စူ၊ စေ၊ စဲ၊ စော့၊ စော်၊ စံ၊ စါး
    ပ၊ ပါ၊ ပိ၊ ပီ၊ ပု၊ ပူ၊ ပေ၊ ပဲ၊ ပေါ့၊ ပေါ်၊ ပံ၊ ပါး
    မ၊ မာ၊ မိ၊ မီ၊ မု၊ မူ၊ မေ၊ မဲ၊ မော့၊ မော်၊ မံ၊ မား
    အ၊ အာ၊ အိ၊ အီ၊ အု၊ အူ၊ အေ၊ အဲ၊ အော့၊ အော်၊ အံ၊ အား
    ```
  * ပင့်ရစ်ဆွဲထိုးကိုပါ တွဲလေ့ကျင့်ခြင်း  
  
    ```
    ကွ၊ ပွ၊ မွ၊ လွ၊
    ကျ၊ ကျွ၊ ကြ၊ ကြွ၊
    ကျွဲ၊ ကြွဲ၊ ချွဲ၊ ဂျွဲ
    မွဲ၊ ပွဲ၊ ဆွဲ၊ ရွဲ
    မမ လှလှ
    နွှဲ၊ နွှဲ၊ ကျွဲ၊ ကျွဲ
    မျ၊ မြ၊ မျာ၊ များ
    ကျောင်းသား၊ ကျောင်းသူ၊ ဆရာမ၊ ကျောင်းသွား၊ 
    ရောင်းကောင်း၊ စားကောင်း၊ ကောင်းမှကောင်း၊
    မသိ၊ တယောက်၊ နှစ်ယောက်၊ သုံးလေးယောက်
    ```
   
   * စာကြောင်းအလွယ်များ၊ စာကြောင်းတိုများနဲ့ ပုဒ်ထီး၊ ပုဒ်မများ  
   
     ```
     မမ ဝဝ ထထ က
     အက ပထမ
     ကပါ ကပါ မမရာ
     ညည လသာသာ
    
     ကျောင်းမှန်မှန်တက်၊ စာမခက်။
     မအိပ်မနေ၊ အသက်ရှည်။
     မေးပါများ၊ စကားရ။
    
     ရန်ကုန်မှာ၊ လူများတယ်။
     နယ်မှာက၊ လူနည်းတယ်။
     ```
    
  * ပါဌ်ဆင့်ကို စာလုံးတချို့  
  
     ```
     တက္ကသိုလ်၊ မိတ္တီလာ၊ ပုပ္ပါး၊ သမ္မတ၊ ပြဿနာ၊ ပစ္စည်းများ။
     ```
   
  * နောက်ဆုံး အဆင့်အနေနဲ့ ကိုယ်ရိုက်ချင်တာ၊ ခေါင်းထဲမှာ ပေါ်လာသော မြန်မာစာကြောင်းများကို စမ်းရိုက်တာမျိုး၊ website တခုခုက မြန်မာစာကြောင်းတွေကို စမ်းရိုက်တာမျိုး လုပ်ကြည့်ပါ။
     အစမှာ နှေးတော့ နှေးပါလိမ့်မယ်။ မှားလို့ ပြင်ရတာတွေလဲ ရှိမှာပါ။
     သို့သော် တခြားသော မြန်မာစာကီးဘုတ်လက်ကွက်တွေကို လေ့ကျင့်တာနဲ့ နှိုင်းယှဉ်ကြည့်ရင် အရမ်းကို မြန်တာတွေ့ရပါလိမ့်မယ်။
     Enjoy! kKg keyboard!

