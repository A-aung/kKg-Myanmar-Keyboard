# kKg-Myanmar-Keyboard
I will upload the kKg Myanmar Keyboard Layout that I designed for lazy users (actually, I was the 1st user :).
Please wait.

**Still preparing readme file ... How to Install and Hacking XKB ... Please Wait! **

# kKg ကီးဘုတ် မိတ်ဆက်  

ကျွန်တော်က မြန်မာစာလုံးတွေကို အရမ်းချစ်ပါတယ်၊ သို့သော် မြန်မာစာကို ရိုက်ဖို့အတွက် အဲဒီအချိန်တုန်းက ရှိနေတဲ့ မြန်မာစာကီးဘုတ်လက်ကွက်တွေကိုကြည့်ပြီး၊ လေ့ကျင့်ဖို့ အရမ်းကို အပျင်းကျခဲ့ပါတယ်။
၂၀၀၄ ခုနှစ်လောက်ကပါ။ ကျွန်တော် ဂျပန်၊ တိုကျိုမှာရှိတဲ့ Waseda တက္ကသိုလ်မှာ မာစတာတန်းတက်နေစဉ်၊  မြန်မာစာနဲ့ ပတ်သက်တဲ့ သုတေသနတွေကို စလုပ်ဖြစ်တော့
မြန်မာစာကို ကွန်ပြူတာသုံးပြီး ရိုက်ဖို့ လိုအပ်လာတဲ့ အခါ၊ kKg ကီးဘုတ်ကို စပြီးစဉ်းစားဖြစ်ခဲ့ပါတယ်။
ငါက QWERTY ကီးဘုတ်ကို သုံးပြီး အင်္ဂလိပ်လို ရိုက်တတ်နေတာပဲ၊ QWERTY ကီးဘုတ်အက္ခရာအစီအစဉ်အတိုင်း မြန်မာစာကိုကော mapping လုပ်လို့ မရနိုင်ဘူးလားလို့။
အဲဒါနဲ့ ဒီ kKg ကီးဘုတ်ကို လုပ်ဖြစ်သွားခဲ့ပါတယ်။

kKg ကီးဘုတ် ခလုပ်နေရာချပုံ (keyboard layout) က မြန်မာစာ စာလုံးတွေရဲ့ အသံထွက်ပေါ်ကို အဓိက အခြေခံထားပါတယ်။
အင်္ဂလိပ်ကီးဘုတ် ရိုက်နေကြသူများက အကျွမ်းတဝင် ရှိပြီးသားဖြစ်တဲ့ Shift ကီးနဲ့တွဲပြီး အင်္ဂလိပ်စာလုံး အသေး၊ အကြီး ပြောင်းတဲ့ပုံစံကိုလဲ အသုံးပြုထားပါတယ်။
အဲဒီ အချက် ၂ချက်အပေါ်ကို အခြေခံထားပြီးတော့

* က ကို k ကီး၊ ခ ကို K (shift+k) ကီး။  
* ဂ ကို g ကီး၊ ဃ ကို G (Shift+g) ကီး။  
* စ ကို s ကီး၊ ဆ ကို S (Shift+s) ကီး။  
* ဇ ကို z ကီး၊ ဈ ကို  Z (Shift+z) ကီး။  
* ဒ ကို d ကီး၊ ဓ ကို D (Shift+d) ကီး။  
* န ကို n ကီး၊ ဏ ကို N (Shift+n) ကီး။  
* ပ ကို p ကီး၊ ဖ ကို P (Shift:p) ကီး။  
* ဗ ကို B (Shift+b)ကီး၊ ဘ ကို b ကီး။  
* မ ကို m ကီး။  
* ယ ကို (Shift+y)၊ ရ ကို y ကီး။   
* လ ကို l ကီး၊ ဠ ကို (Shift+l)ကီး မှာအသီးသီး နေရာချနိုင်ပါတယ်။  

ဒါဆိုရင် အသုံးများတဲ့မြန်မာဗျည်းက ကုန်သလောက်ရှိသွားပါပြီ။
ဒါပေမဲ့ တချို့သော မြန်မာစာလုံးတွေက အသံထွက်ဆင်တူတဲ့ အတွက်ကြောင့် (ဥပမာ တ၊ ထ၊ သ လို ဗျည်းစာလုံး၊ ဒ၊ ဓ၊ ဋ၊ ဍ၊ ဎ၊ လို ဗျည်းတွ) အင်္ဂလိပ်ကီးဘုတ်ရဲ့ ကီးတွေနဲ့က မလောက်ပါဘူး။
ထို့အပြင် မြန်မာ ဗျည်းစာလုံးအရေအတွက်က စုစုပေါင်း ၃၃လုံးရှိပြီး၊ အင်္ဂလိပ်စာလုံး စုစုပေါင်းအရေအတွက်က စုစုပေါင်း၂၆လုံး ဆိုတော့  မြန်မာဗျည်းစာလုံးအားလုံးကို အသံထွက်ပေါ်အခြေခံပြီး နေရာချလို့ မဖြစ်နိုင်ပါ။
ဒါ့ကြောင့် တချို့ မြန်မာဗျည်းတွေက အသံထွက်မတူတဲ့ အင်္ဂလိပ်ကီးမှာ နေရာချထားရတာမျိုး ရှိပါတယ်။ ဥပမာအနေနဲ့ အထက်မှာတင်ပြခဲ့တဲ့အတိုင်း နငယ်စာလုံး ကို n ကီးမှာ၊ ဏကြီးစာလုံးကို N (Shift+n) မှာနေရာချထားသားပြီးဖြစ်နေလို့၊ ညဗျည်း (nya) ကို အင်္ဂလိပ်စာလုံး q ကီးမှာ နေရာချထားတဲ့ ကိစ္စမျိုးပါ။
သို့သော် ဖြစ်နိုင်သ၍ မှတ်ရလွယ်ကူအောင် နေရာချထားပါတယ်။
ဥပမာ။ ။
မြန်မာဗျည်း ည ကို q ကီးမှာ နေရာချထားသောကြောင့်၊ ဆက်စပ်နေတဲ့ ဉ (ဉလေး) စာလုံးကို Q (Shift+q) မှာ နေရာချထားတာမျိုး။ 
မြန်မာသရ ျ (ယပင်း) ကို အင်္ဂလိပ်စာလုံးj (small j) ကီးမှာ နေရာချထားသောကြောင့်၊ သရ ြ (ရရစ်) ကို အင်္ဂလိပ်စာလုံး J (capital J) မှာနေရာချထားတာမျိုး။
ဗျည်း ဝလုံးကို အင်္ဂလိပ်စာလုံး w ကီးနေရာမှာချထားသောကြောင့်၊ ွ (ဝဆွဲ) စာလုံးကို W (Shift+w) နေရာမှာချထားတာမျိုးပါ။  

kKg ကီးဘုတ်မှာ အသံထွက်ပေါ်အခြေခံပြီး နေရာချတဲ့ အယူအဆအပြင်၊ နောက်ထပ် အယူအဆတခုက မြန်မာစာလုံးတွေရဲ့ စာလုံးပုံသဏ္ဍန်နဲ့ နီးစပ်မှု၊ အသုံးပြုမှုနဲ့ နီးစပ်တဲ့အပေါ်ကို အခြေခံတာပါ။
ဥပမာ။ ။  
မြန်မာဗျည်း င ကို အင်္ဂလိပ်စာလုံး c (small c) ကီးမှာ နေရာချထားတာမျိုး၊    
မြန်မာစာလုံး ့ နဲ့ ံ ကို အင်္ဂလိပ်စာလုံး . (full stop) ကီးမှာ နေရာချထားတာမျိုး၊  
မြန်မာစာလုံး ၊ (ပုဒ်မ)ကို အင်္ဂလိပ်စာလုံး , (comma) ကီးမှာ နေရာချထားတာမျိုး၊  
မြန်မာစာလုံး ျ (ယပင်း)ကို အင်္ဂလိပ်စာလုံး j (small j) ကီးမှာ နေရာချထားတာမျိုးပါ။  

နောက်ပြီးတော့ မြန်မာစာလုံးတစ်လုံးကို shift ကီးနဲ့ရိုက်တဲ့နေရာမှာထားမှာလား၊ shift ကီးမပါပဲရိုက်တဲ့နေရာမှာထားမှလဲ ဆိုတာကလည်း ကီးဘုတ်လက်ကွက်နေရာချတဲ့နေရာမှာ အရမ်းအရေးကြီးပါတယ်။  

ဥပမာ။ ။ ဘ နဲ့ ဗ က အသံထွက် အရ ba ဖြစ်လို့ အင်္ဂလိပ်စာလုံး ဘီကီးမှာနေရာချပါမယ်။ ဒီနေရာမှာ ဗျည်း ဘကုန်းကို ကျွန်တော်က b နေရာမှာ ထားပြီး၊ ဗျည်း ဗထက်ခြိုက်ကိုတော့ B (Shift+b) နေရာမှာ ထားပါတယ်။ အကြောင်းအရင်းကတော့ ဘကုန်းက ဗထက်ခြိုက်ထက် နေ့စဉ်သုံးမြန်မာစာလုံးတွေမှာ ပိုများလို့ပါ။ မြင်သာတဲ့ စကားလုံးတွေကို ပြပါဆိုရင် ကျွန်တော်တို့ တရက်တရက် အများကြီးသုံးနေကြတဲ့ ... ဘယ်လိုလဲ။ ဘယ်သွားမလို့လဲ။ ဘာကြောင့်လဲ။ ဘယ်မှာရှိတာလဲ။ ဘယ်တော့လဲ။ ဘယ်သူ့ဆီက ဖုန်းလဲ။ ဘယ်လိုရှင်းပြရမလဲ။ ဘကြီး။ ဘိုးဘိုး။  

မြန်မာ သရသင်္ကေတ စာလုံးတွေကိုနေရာချတဲ့ နေရာမှာလဲ အထက်ပါရှင်းပြခဲ့တဲ့ အတိုင်း အခြေခံအားဖြင့် အသံထွက်အတိုင်းစဉ်းစားထားပြီး၊ တချို့ကိုသာ စာလုံးပုံသဏ္ဍန်နီးစပ်မှု နဲ့ နေရာချထားပါတယ်။
kKg ကီးဘုတ်ရဲ့ ကီးနေရာချထားပုံကို မြန်မာဗျည်း၊ သရသင်္ကေတအက္ခရာ အစီအစဉ်အတိုင်းသာ ချရေးမယ်ဆိုရင် အောက်ပါအတိုင်းဖြစ်ပါတယ်။  

 * ဗျည်း  
 
   | က<br>k | ခ<br>K | ဂ<br>g | ဃ<br>G | င<br>c |
   | :-------------: |:-------------: |:-------------: |:-------------: |:-------------: |
   | စ<br>**s** | ဆ<br>**S** |ဇ<br>**z**  |ဈ<br>**Z**  |ည<br>**q** |
   | ဋ<br>**v** | ဌ<br>**X** |ဍ<br>**V**  |ဎ<br>**?**  |ဏ<br>**N** |
   | တ<br>**T** | ထ<br>**x** |ဒ<br>**d**  |ဓ<br>**D**  |န<br>**n** |
   | ပ<br>**p** | ဖ<br>**P** |ဗ<br>**B**  |ဘ<br>**b**  |မ<br>**m** |
   | ယ<br>**Y** | ရ<br>**y** | လ<br>**l** | ဝ<br>**w**  | သ<br>**t** |
   || ဟ<br>**h** | ဠ<br>**L** |အ<br>**a** ||

* သရသင်္ကေတ   

   | ာ<br>r | ါ<br>R | ိ<br>i | ီ<br>I |
   | :-------------: |:-------------: |:-------------: |:-------------: |
   | ု<br>**u** | ူ<br>**U** | ေ<br>**A**  | ဲ<br>**e**  |
   | ဩ<br>**O** | ဪ<br>**o** | ့<br>**.**  | ံ<br>**>**  |
   | း<br>**;** |
   
   
တခြား ကျန်နေသေးတဲ့ မြန်မာအခြေခံသရ စာလုံးတွေကတော့ ဗျည်းနဲ့ အဓိကသုံးနေတဲ့ သရသင်္ကေတစာလုံးတွေကို နေရာချပြီးတဲ့နောက်၊ လွတ်နေသေးတဲ့ ကီးနေရာတွေပေါ်မှာ နေ့စဉ်စာရိုက်တဲ့ အခါမှာ အဆင်ပြေစေရန်နဲ့ ကျွန်တော်မှတ်မိရလွယ်တဲ့အတိုင်း နေရာချထားပါတယ်။ ဥပမာ၊ မြန်မာ သရသင်္ကေတ း (ဝတ်စနှစ်လုံးပေါက်) ကို အင်္ဂလိပ်စာလုံး ; (semicolon) ကီးမှာ နေရာချထားပါတယ်။ အမှန်တကယ်က း (ဝတ်စနှစ်လုံးပေါက်) က အင်္ဂလိပ်စာလုံး : (colon) နဲ့ပိုပြီး ပုံစံတူပါတယ်၊ သို့သော် း (ဝတ်စနှစ်လုံးပေါက်) စာလုံးက အရမ်းအသုံးများလို့ Shift ကီးနှိပ်စရာမလိုပဲ ရိုက်ရတဲ့ semicolon ကီးနေရာမှာပဲ နေရာချခဲ့ပါတယ်။ မြန်မာစာကြောင်းတွေ တစ်ကြောင်းပြီးဆုံးတိုင်းမှာ ရိုက်ရလေ့ရှိတဲ့ ။ (ပုဒ်မ) ကီးကိုလဲ Homekey မှာထား၊ နေ့စဉ်သုံး စကားတွေမှာ အသုံးနည်းတဲ့ ဎ (ဒရင်မှုတ်) လိုစာလုံးကို ရိုက်ရခက်တဲ့နေရာဖြစ်တဲ့ (ဘယ်လက်သန်းကိုလည်းသုံးရတဲ့) ~ (tilde) ကီးလိုနေရာမှာ နေရာချထားပါတယ်။ ဒါ့အပြင် မြန်မာစာလုံးတွေ မဟုတ်ပေမဲ့ မြန်မာအများစုက စာရိုက်တဲ့အခါ သုံးလေ့သုံးထရှိကြတဲ့ အင်္ဂလိပ်စာလုံးတွေဖြစ်တဲ့ ' (single quote) တို့၊ " (double quote) တို့ကိုလဲမဖယ်ဘဲ ဒီအတိုင်းပဲထားထားပါတယ်။ ပြောပြချင်တာက စာလုံးတစ်လုံးစီ၊ တစ်လုံးစီကို ကျွန်တော်ရဲ့ မြန်မာစာဗဟုသုတနဲ့ ကွန်ပြူတာကီးဘုတ်ကို သုံးပြီးစာရိုက်ခဲ့ရတဲ့ အတွေ့အကြုံအပေါ်ကို အခြေခံပြီး၊ ဉာဏ်မှီသ၍ စဉ်းစားခဲ့ပြီး နေရာချထားတာကိုပါ။ အမှန်တကယ်က ကီးဘုတ်ကီးတွေမှာ မြန်မာစာလုံးတွေကို နေရာတမျိုးချပြီး၊ စမ်းရိုက်ကြည့်လိုက်၊ ရိုက်ရတာအဆင်မပြေရင်၊ နောက်ထပ် ကီးနေရာတခုအပေါ်ကို ရွှေ့လိုက်နဲ့ အဲဒီအချိန်တုန်းက ကျွန်တော် ရက်အတန်ကြာ ခေါင်းစားခဲ့ပါတယ်။ သို့သော် ကျွန်တော်ရဲ့ ကီးဘုတ်က အကောင်းဆုံးလို့တော့ မထင်ပါဘူး။ မြန်မာစာကို လူ့ဘဝမှာ ကွန်ပြူတာကီးဘုတ်နဲ့ ပထမဆုံး စာစရိုက်ဖို့အတွက် ကြုံလာတဲ့အချိန်အခါမှာ၊ လက်ရှိရှိနေတဲ့ ကီးဘုတ်တွေကိုကြည့်ပြီး လေ့ကျင့်ရမှာပျင်းတဲ့ ကျွန်တော်လိုလူမျိုးတွေအတွက်၊ Linux OS တခုခု (ဥပမာ Ubuntu) မှာပေါ့ပေါ့ပါးပါးနဲ့ မြန်မာစာရိုက်ချင်သူများအတွက်၊ နောက်ပြီး မြန်မာစာကို လေ့လာသင်ယူနေကြတဲ့ နိုင်ငံခြားသားများအတွက် အသုံးဝင်မယ်လို့ယူဆလို့ GitHub ပေါ်ကို တင်ပေးလိုက်ပါတယ်။  

နောက်ပိုင်းမှာ ပိုကောင်းတဲ့၊ အများအတွက် ပိုပြီးမှတ်မိလွယ်စေမယ့်အကြံဉာဏ်မျိုးကို ကျွန်တော်ရလာတဲ့အခါ (သို့) အသုံးပြုသူတွေဆီက ကြားသိရတဲ့အခါမျိုးမှာ ထပ်ပြောင်းချင်ပြောင်းပါမယ်။ လက်ရှိ ကျွန်တော်အသုံးပြုနေတဲ့ kKg ကီးဘုတ်လက်ကွက် ကတော့ အောက်ပါအတိုင်းဖြစ်ပါတယ်။  

![kKg Keyboard Layout Version.1](https://github.com/ye-kyaw-thu/kKg-Myanmar-Keyboard/blob/master/ver1/kKg-Keyboard-Layout-Ver1.png)

စာရိုက်နည်း (သို့) ရိုက်ရတဲ့အစီအစဉ်က လက်ရှိ Unicode ကီးဘုတ်တွေရဲ့ ရိုက်နည်းနဲ့ အတူတူပါပဲ။  
ဥပမာ။ ။
* ကေဆိုတဲ့ ဗျည်းတွဲကိုရိုက်မယ်ဆိုရင် က ကိုအရင်ရိုက်ပြီးမှ ေ ကိုရိုက်ပါ။  
* ကုံ ကိုရိုက်မယ်ဆိုရင် က + ု + ံ (ku>) အစီအစဉ်အတိုင်း ရိုက်ရပါမယ်။
* ပါဌ်ဆင့် က္က (ကကြီး နှစ်လုံးဆင့်) ကို ရိုက်မယ်ဆိုရင် က + ္ + က (kFk) အစီအစဉ်အတိုင်း ရိုက်ရပါမယ်။


# Installationလုပ်ပုံလုပ်နည်း

# ပထမဆုံး kKg ကီးဘုတ်ကို သုံးတဲ့အခါ

# FYI for Hacking XKB


